{
    "rubrik": "Bränd baskisk cheesecake",
    "beskrivning": "Camilla Hamids recept på baskisk cheesecake - enligt många den ultimata cheesecaken! Den baskiska varianten saknar botten, har ett bränt yttre och ett extremt krämigt inre. En perfekt dessert för alla cheesecake lovers.",
    "portioner": 11,
    "ingredienser": [
        "800 g färskost",
        "3 dl strösocker",
        "6 st ägg",
        "5.5 dl vispgrädde",
        "0.6 dl vetemjöl",
        "1 msk vaniljsocker",
        "2 tsk citronsaft"
    ],
    "instruktioner": "Sätt ugnen på 240 grader (över- och undervärme).\n\nTäck en springform med dubbla bakplåtspapper.\n\nVispa färskost och strösocker krämigt med elvisp på medelhastighet tills sockerkristallerna smält. Skrapa kanterna från eventuell smet som tagit sig upp i bunken.\n\nTillsätt ett ägg i taget under fortsatt vispning. Skrapa ner smet från bunkens kanter igen.\n\nHa ner vaniljsocker och citronsaft. Vispa bara precis tills det går ihop till en jämn smet.\n\nBlanda ihop vetemjölet med 1 dl av vispgrädden i en annan bunke bara precis tills det går ihop till en jämn smet. Tillsätt 1 dl till. Blanda ihop till en jämn smet och ha sedan i resten av vispgrädden.\n\nTillsätt gräddbladningen till färskostblandningen. Vispa ihop på låg hastighet tills du har en jämn smet.\n\nHäll upp smeten i formen och grädda i mitten av ugnen i 30-35 minuter eller tills cheesecake fått en mörk gyllenbrun, nästan bränd färg men att cheesecaken fortfarande är vobblig.\n\nLåt cheesecake svalna i formen i rumstemperatur i minst 4 timmar. Ställ den därefter minst 3 timmar i kylen före servering.",
    "ugnstemperatur": "240 °C"
}